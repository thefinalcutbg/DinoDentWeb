---
permalink: /faq/
title: "Често задавани въпроси"
layout: splash
---
<br>

## Какво е DinoDent?
DinoDent е безплатен дентален софтуер с отворен код създаден с некомерсиална цел. Замислен е да бъде от полза на всички лекари по дентална медицина. Всеки е свободен да го ползва за своите нужди, декомпилира или построява използвайки кода от GitHub.

## Лицензиран ли е DinoDent за работа с ПИС и НЗИС?
Лиценз за комуникация с [ПИС](https://pis.nhif.bg/){:target="_blank"} и [НЗИС](https://www.his.bg/){:target="_blank"} не съществува. Ако сте вписани в регистъра на БЗС единственото изискване е да имате електронен подпис (личен или фирмен) с който удостоверявате самоличността си пред съответните институции. Няма никакво значение дали обменът на данни с ПИС и НЗИС се осъществява посредством софтуер, браузър или конзола.

## Какви са системните изисквания?
Като стандартно десктоп приложение, DinoDent би трябвало да тръгне на всеки компютър закупен в последните 10 години. Единствените изисквания са <b>64-битов процесор</b> и операционна система
<b>Windows 10</b> или <b>Windows 11</b> (препоръчително обновени до най-последна версия). Поддръжката на Windows XP, Windows 7 и Windows 8 е официално прекратена от Microsoft и тези операционни системи не се поддържат от DinoDent. 
В бъдеще са предвидени версии за <b>MacOS</b> и <b>Linux</b>.

## Защо при сваляне на инсталатора браузърът и операционната система дават предупреждение за съмнителен файл?
Инсталаторът е с файлово разширение ".exe" което му позволява да прави промени по Вашия компютър (в случая - да инсталира програмата). От съображения за сигурност браузърът и операционната Ви система предупреждават за това. Можете спокойно да неглижирате тези предупреждения, тъй като DinoDent е софтуер с отворен код и това удостоверява че е безопасен за вашия компютър. 

<b>ВАЖНО:</b> Винаги сваляйте инсталатора от официалния сайт на DinoDent - [www.dinodent.bg](https://dinodent.bg/downloads/). Това гарантира, че към него не са прибавени файлове със зловредно съдържание от някой друг.

## Къде се съхранява базата данни на софтуера?
По подразбиране локацията на базата данни е: 

- C:\Users\\(името на акаунта Ви)\AppData\Roaming\DinoDent\database.db

При всяка актуализация там се съхраняват и бекъп файловете на базата данни. По желание можете да преместите файла на друго място и да зададете новата локация посредством "Общи настройки" от прозореца за вход в програмата. Ако в директорията на акаунта Ви няма поддиректория "AppData", уверете се че сте позволили показването на скритите директории от настройките на операционната Ви система.

## Може ли да бъде споделена базата данни между няколко компютъра свръзани в мрежа?
Не. Базата данни е вградена (embedded) и не е подходяща за използване в сървърен режим. Ако във Вашата дентална практика имате няколко компютъра свръзани в мрежа, вариантите са два: 

- На всеки от компютрите инсталирате програмата и така всеки един ползва отделна база данни
- Използвате някой от другите дентални софтуери на пазара, които поддържат сървърна функционалност

## Мога ли да съхранявам базата данни в Google Drive, Dropbox, OneDrive или друг доставчик на облачно хранилище, за да я достъпвам от няколко компютъра?
Да, можете, стига да гарантирате, че тя няма да се използва от два различни компютъра едновременно. В противен случай това ще доведе до десинхронизация и загуба на информация. Също така имайте предвид, че като медицинско лице имате отговорност към личните данни на пациентите. Ако нямате базови познания за това как действат облачните хранилища, по-добре не пробвайте.

## Програмата ми изписва, че не е намерен КЕП, а електронният ми подпис е включен в компютъра.
Първо се уверете, че сте инсталирали драйвърите за Вашия електронен подпис. За повече информация посетете сайта на доставчика си.
Когато се появи необходимост от удостоверяване с КЕП, програмата търси драйвърите за електронния Ви подпис в следните директории:

- C:\Program Files\SafeNet\Authentication\SAC\x64\IDPrimePKCS1164.dll
- C:\Windows\System32\OcsPKCS11Wrapper.dll
- C:\Windows\System32\idprimepkcs11.dll
- C:\Windows\System32\bit4ipki.dll
- C:\Windows\System32\cmP11.dll
- C:\Windows\System32\cvP11.dll
- C:\Windows\System32\siecap11.dll
- C:\Windows\System32\cmP1164.dll

Ако сте на доставчик, чиито драйвър се намира на друга локация, можете да го добавите от настройки. За сега програмата е тествана с електронните подписи [B-Trust](https://www.b-trust.bg/){:target="_blank"}, [InfoNotary](https://www.infonotary.com/){:target="_blank"} и [StampIT](https://www.stampit.org/){:target="_blank"}.

## Програмата разпознава КЕП-а, но въпреки това НЗИС връща грешка "Неуспешна идентификация".
В случай че подписът не е с изтекла валидност, вероятно използвате КЕП издаден от [StampIT](https://www.stampit.org/){:target="_blank"} и картата в четеца е модел <b>eIDAS</b> или <b>eIDAS 8.1</b>. За да използвате този подпис в програмата е необходимо допълнително да изтеглите и инсталирате AWP Identity Manager от:

[https://installer.id.ee/media/win/installer/AWP-5.3.5-SR1.x64.en-US.msi](https://installer.id.ee/media/win/installer/AWP-5.3.5-SR1.x64.en-US.msi)

След това от настройки добавете драйвър за КЕП със следния път: <b>C:\Windows\System32\OcsPKCS11Wrapper.dll</b> и го преместете на най-горна позиция.

## Мога ли по някакъв начин да помогна за разработването на софтуера?
Абсолютно! Дори и да нямате познания по програмиране или дизайнерски умения, ако установите грешки в програмата, моля да ги докладвате на [dinodentbg@gmail.com](mailto:dinodentbg@gmail.com). Всякакви предложения относно нови функционалности също са добре дошли.
